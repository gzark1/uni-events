<p>Για 18<sup>η</sup> συνεχή χρονιά, οι φοιτητές του <a href="https://www.dept.aueb.gr/dmst">τμήματος Διοικητικής Επιστήμης και Τεχνολογίας (ΔΕΤ)</a> του <a href="https://www.aueb.gr/">Οικονομικού Πανεπιστημίου Αθηνών (ΟΠΑ)</a> με Επιστημονικό Υπεύθυνο τον Επίκουρο Καθηγητή, Εμμανουήλ Ζαχαριάδη, διοργανώνουν το Επιστημονικό <strong>Φοιτητικό Συνέδριο του ΔΕΤ (ΦΣΔΕΤ)</strong>, με θέμα «<strong>Ψηφιακός Μετασχηματισμός</strong>», την <strong>Πέμπτη 19 Μαΐου 2022</strong> στο <strong>Σεράφειο κέντρο Αθλητισμού, Πολιτισμού και Καινοτομίας του Δήμου Αθηναίων.</strong></p>
<p>Το ΦΣΔΕΤ λειτουργεί ως μια κοιτίδα διαλόγου και ανταλλαγής απόψεων, <strong>δίνοντας τη δυνατότητα στους φοιτητές</strong> (προπτυχιακούς, μεταπτυχιακούς και διδακτορικούς) <strong>να παρουσιάσουν τις εργασίες και το ερευνητικό τους έργο</strong>, να διεκδικήσουν <strong>το βραβείο της δημοφιλέστερης εργασίας</strong> και, ταυτόχρονα, να έρθουν σε επαφή με καθηγητές και άλλους φοιτητές, αντλώντας <strong>άμεση ανατροφοδότηση</strong>. Οι εργασίες που θα παρουσιαστούν πραγματεύονται ζητήματα που εντάσσονται στην ευρύτερη θεματολογία του Ψηφιακού Μετασχηματισμού, όπως για παράδειγμα το <strong>ηλεκτρονικό επιχειρείν</strong>, τα πλεονεκτήματα του <strong>νέου υπολογιστικού νέφους</strong>, τις εξελίξεις σχετικά με την <strong>τεχνητή νοημοσύνη</strong>, τις νέες παραγωγικές διαδικασίες που προστατεύουν το <strong>περιβάλλον</strong> και πολλά ακόμη. Oι συμμετέχοντες θα έχουν ακόμη την ευκαιρία να παρακολουθήσουν ομιλίες και σχετικές συζητήσεις από εξέχοντες ομιλητές και καθηγητές, αλλά και να λάβουν μέρος σε διάφορα σχετικά workshops που διοργανώνονται σε συνεργασία με εταιρίες και οργανισμούς.</p>
<p>Θα δοθεί πιστοποιητικό συμετοχής σε όσους παρευρεθούν στο συνέδριο.</p></p>
	